# Beregningsmetodikk

Grunnlaget for aggregerte og beregnede trafikkmengdestørrelser er kontrollerte kjøretøyregistreringer.


## Timetrafikk

Timetrafikk er antall godkjente kjøretøyregistreringer i den aktuelle klokketimen. Trafikkmengden oppgis uansett dekningsgrad for timen.


## Døgntrafikk

Døgntrafikk er antall godkjente kjøretøyregistreringer i det aktuelle døgnet, og er summen av timetrafikken i det samme døgnet. Trafikkmengden oppgis uansett dekningsgrad for døgnet.


## Gjennomsnittlig døgntrafikk

Gjennomsnittlig døgntrafikk beregnes per måned, sesong og år. Her inngår kun døgntrafikk som har minst 95 % dekningsgrad. For den aktuelle perioden er den gjennomsnittlige døgntrafikken beregnet som det aritmetiske gjennomsnittet. I tillegg beregnes standardavvik og konfidensintervall.

Gjennomsnittsstørrelsene er også beregnet for yrke- og helgedøgn.

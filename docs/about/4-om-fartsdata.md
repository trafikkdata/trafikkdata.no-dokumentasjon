## Om fartsdata

Fartsdata er data om fartsnivået på vegnettet som registreres og samles opp av målepunkter langs veiene. Trafikkdata.no har punktmålinger fra trafikkregistreringsstasjoner på det statlige og fylkeskommunale vegnettet samt noen kommunale veger.

Trafikkregistreringsstasjoner har ett eller flere trafikkregistreringspunkter knyttet til seg. Trafikkregistreringspunkter er stedfestinger på veien der trafikken blir registrert, og all informasjon om trafikkregistreringspunktene og tilhørende farts- og trafikkdata er tilgjengelige her i trafikkdataportalen.

Trafikkregistreringspunktene registrerer fart, lengde på kjøretøyet og avstand i tid mellom kjøretøyene i hvert kjørefelt. Denne dataen brukes til å regne ut gjennomsnittshastigheter og 85-persentiler for kjøretøyene.

Med de rette tilgangene kan man laste ned fartsdatarapporter.

### Hvordan få tilgang til fartsdata

Under er en oversikt over hvordan du skal gå frem for å få tilgang til fartsdata.

#### For interne i Statens Vegvesen

For deg som er ansatt i Statens Vegvesen.

- Logg inn på <a href="https://www.vegvesen.no/idportalen/selvbetjening/"  style="color: #44f55; text-decoration: underline;">selvbetjeningsportalen</a> for tilganger og søk om enten “Trafikkdata – Fart – Alle veier” eller “Trafikkdata – Fart – Riksveier” etter tjenstlig behov
- Logg inn og ta fartsdata i bruk

#### For andre vegeiere

For deg som ikke er ansatt i Statens Vegvesen, men som trenger fartsdata.

- Kontakt organisasjonen du trenger tilgang til fartsdata fra og be om Altinnrollen “Administrere trafikkdata”
- Kontakt trafikkdata@vegvesen.no når du har fått rollen og be om tilgang til fartsdata
- Svar på invitasjonen du får tilsendt på e-post
- Logg inn og ta fartsdata i bruk

Dersom du har spørsmål eller andre behov for fartsdata, send en e-post til trafikkdata@vegvesen.no.
